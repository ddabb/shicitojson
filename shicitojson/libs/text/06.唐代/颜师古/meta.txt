birth=
death=

颜师古，字籀，（《旧唐书》云：颜籀，字师古。）雍州万年人，齐黄门侍郎之推之孙。博览群书，尤精训诂。隋末为安养尉，高祖入关，谒见长春宫，授朝散大夫。累迁中书舍人，专掌机密。太宗初，擢中书侍郎。考定五经，多所釐正，颁其书令天下学习。所注班固《汉书》、《急就章》，大行于世。终秘书监、弘文馆学士。集六十卷，今存诗一首。

