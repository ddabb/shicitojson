form=未知
tags=

海内声华并在身，
箧中文字绝无伦。
[美微之也。
]遥知独对封章草，
忽忆同为献纳臣。
走笔往来盈卷轴，
除官递互掌丝纶。
[予与微之前后寄和诗数百篇，
近代无如此多有也。
予除中书舍人，
微之撰制词；
微之除翰林学士，
予撰制词。
]制从长庆辞高古，
诗到元和体变新。
[微之长庆初知制诰，
文格高古，
始变俗体，
继者效之也。
众称元白为千字律诗，
或号元和格。
]各有文姬才稚齿，
俱无通子继余尘。
[蔡邑无儿，
有女琰，
字文姬。
陶潜小儿名通子。
]琴书何必求王粲，
与女犹胜与外人。

