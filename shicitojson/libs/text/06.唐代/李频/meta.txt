birth=
death=

李频，字德新，睦州寿昌人。少秀悟，逮长，庐西山，多所记览，其属辞于诗尤长。给事中姚合名为诗，士多归重，频走千里，丐其品，合大加奖挹，以女妻之。大中八年，擢进士第，调秘书郎，为南陵主簿，判入等，再迁武功令，俄擢侍御史，守法不阿徇，迁累都官员外郎。表丐建州刺史，以礼法治下，建赖以安。卒官，父老为立庙梨山，岁祠之。有《建州刺史集》一卷，又号《梨岳集》，今编为三卷。

