form=未知
tags=

生涯良浩浩。
天命固谆谆。
闻道神仙尉。
怀德遂为邻。
畴昔逢尧日。
衣冠仕汉辰。
交游纷若凤。
词翰宛如（ 一作成 ）麟。
太息劳黄绶。
长思谒紫宸。
金兰徒有契。
玉树已埋尘。
把臂虽无托。
平生固亦亲。
援琴一流涕。
旧馆几沾巾。
杳杳泉中夜。
悠悠世上春。
幽明长隔此。
歌哭（ 一作笑 ）为何人。
南山家园林木交映盛夏五月幽然清凉独坐思远率成十韵寂寥守寒巷。
幽独卧（ 一作坐 ）空林。
松竹生虚白。
阶庭横古今。
郁蒸炎夏晚。
栋宇闷清阴。
轩窗交紫霭。
檐户对苍岑。
凤蕴仙人●【上竹头下录】。
鸾歌素女琴。
忘机委人代。
闭牖察天心。
蛱蝶怜红药。
蜻蜓爱碧浔。
坐观万象化。
方见百年侵。
扰扰将何息。
青青长苦吟。
愿随白云驾。
龙鹤相招寻。

