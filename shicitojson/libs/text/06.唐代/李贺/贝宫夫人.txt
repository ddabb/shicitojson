form=未知
tags=

丁丁海女弄金环，
雀钗翘揭双翅关。
六宫不语一生闲，
高悬银(片旁)照青山。
长眉凝绿几千年，
清凉堪老镜中鸾。
秋肌稍觉玉衣寒，
空光贴妥水如天。
古春年年在，
闲绿摇暖云。
松香飞晚华，
柳渚含日昏。
沙砌落红满，
石泉生水芹。
幽篁画新粉，
蛾绿横晓门。
弱蕙不胜露，
山秀愁空春。
舞佩剪鸾翼，
帐带涂轻银。
兰桂吹浓香，
菱藕长莘莘。
看雨逢瑶姬，
乘船值江君。
吹箫饮酒醉，
结绶金丝裙。
走天呵白鹿，
游水鞭锦鳞。
密发虚鬟飞，
腻颊凝花匀。
团鬓分珠巢，
浓眉笼小唇。
弄蝶和轻妍，
风光怯腰身。
深帏金鸭冷，
奁镜幽凤尘。
踏雾乘风归，
撼玉山上闻。

