birth=
death=

李乂，字尚真，赵州房子人。年十二，工属文。第进士，茂才异等，调万年尉。长安中，擢监察御史，迁中书舍人，修文馆学士。睿宗朝，进吏部侍郎，改黄门侍郎，中山郡公。开元初，转紫微侍郎，未几，除刑部尚书。卒年六十八。居官沉正方雅，识治体，时称有宰相器。与兄尚一、尚贞，俱以文章见称。有《李氏花萼集》。乂与苏颋对掌纶诰，明皇比之味道与峤，并称苏李。今编诗一卷。

