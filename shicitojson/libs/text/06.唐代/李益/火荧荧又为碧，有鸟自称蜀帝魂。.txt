form=未知
tags=

南人伐竹湘山下，
交根接叶满泪痕。
请君先问湘江水，
然我此恨乃可论。
”秦亡汉绝三十国，
关山战死知何极。
风飘雨洒水自流，
此中有冤消不得。
为之弹剑作哀吟，
风沙四起云沉沉。
满营战马嘶欲尽，
毕昴不见胡天阴。
东征曾吊长平苦，
往往晴明独风雨。
年移代去感精魂，
空山月暗闻鼙鼓。
秦坑赵卒四十万，
未若格斗伤戎虏。
圣君破胡为六州，
六州又尽为胡丘。
韩公三城断胡路，
汉甲百万屯边秋。
乃分司空授朔土，
拥以玉节临诸侯，
汉为一雪万世仇。
我今抽刀勒剑石，
告尔万世为唐休。
又闻招魂有美酒，
为我浇酒祝东流。
殇为魂兮，
可以归故乡些。
沙场地无人兮，
尔独不可以久留。

