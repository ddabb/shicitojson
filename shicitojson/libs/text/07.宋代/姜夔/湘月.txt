form=词
tags=

长溪杨胜伯典长沙楫棹，
居濒湘江，
窗间所见，
如燕公、郭熙画图，
卧起幽适。
丙午七月既望，
声伯约予与赵景鲁、景望、萧和父、裕父、时父、恭父，
大舟泛湘。
放乎中流，
山水空寒，
烟月交映，
凄然其为秋也。
坐客皆小冠綀服，
或弹琴，
或浩歌，
或自酌，
或援笔搜句。
予度此?茨钆恐糁干玻谒髦写抵８糁敢辔街肮弧保宋蘧碳材艽抵裾弑隳芄灰病?五湖旧约，
问经年底事，
长负清景。
暝入西山，
渐唤我一叶夷犹乘兴。
倦网都收，
归禽时度，
月上汀洲冷。
中流容与，
画桡不点清镜。
谁解唤起湘灵，
烟鬟雾鬓，
理哀弦鸿阵。
玉麈谈玄，
叹坐客多少风流名胜。
暗柳萧萧，
飞星冉冉，
夜久知秋信。
鲈鱼应好，
旧家乐事谁省。

