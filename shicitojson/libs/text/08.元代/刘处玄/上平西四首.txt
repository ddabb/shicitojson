form=词
tags=

到仙园，
松筠翠，
牡丹红。
乐清欢、几个人同。
且忘世梦，
转头万事一场空。
月圆月缺如忧喜，
悟爱心慵。
真闲好，
得闲趣，
通闲妙，
觉闲通。
运卦爻、识祖明宗。
许君庞氏，
了然先到碧霄中。
诸公依此崇真道，
蓬恋恩情，
恩生害，
死难逃。
气不来、身卧荒郊。
改头换面，
轮回贩骨几千遭。
世华非坚如石火，
火宅囚牢。
任云水，
登云路，
游云外，
玩云涛。
厌锦衣、喜挂麻袍。
清平道德，
修完性命隐蓬茅。
他年蜕壳朝贤圣，
名想百年，
如一梦，
几多时。
妙希夷、只是些儿。
诸公肯信，
日常万物意无私。
住行坐卧真平等，
应变真慈。
崇仙道，
明仙理，
通仙妙，
谢仙师。
在灵峰、闲采灵芝。
洞天清隐，
周天十二坎迎离。
三田功满朝元去，
却想人生，
老与少，
似春秋。
恰幼年、却变白头。
莫争空假，
无常气断卧荒丘。
大都三万六千日，
多病多愁。
崇真道，
敬真圣，
明真理，
了真修。
侍二尊、至孝全周。
全家拔宅，
功成同去到瀛洲。
出离生死无来去，
阆以上刘处玄作品《上平西》共4首
