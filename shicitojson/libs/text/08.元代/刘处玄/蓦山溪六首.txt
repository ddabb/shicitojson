form=词
tags=

红莲池畔，
不让游山景。
闹里却无心，
身似藕出泥花静。
壶天妙趣，
别有四时春，
真应物，
宝光明，
今古谁人省。
真行道德，
显化邪归正。
口应更声随，
只是要、寸灵无病。
贪争意尽，
道眼自然开，
来世外，
混京华，
积行常平等。
七旬相近，
正好忘尘世。
世梦几时休，
道德修、胜争薄利。
恩山爱海，
火院镇烧身，
闻身健，
觅清凉，
一任迷人毁。
闲看三教，
造化明周易。
达理妙通天，
四相泯、无忧无喜。
洞天高卧，
自在炼真丹，
他年去，
上青霄，
始现无为异。
人间华丽，
恰似风前烛。
万事转头空，
世外隐、仙家清福。
灵峰霞洞，
四序不知秋，
松为伴，
竹为邻，
闲唱无生曲。
琴书乐性，
道用调金木。
炼出九霄身，
六铢挂、朝元去速。
永无生老，
升入大罗天，
任世海，
变桑田，
真与神仙逐。
人间万事，
识破真归笑。
恩爱与尘情，
譬无常、般般是了。
浮沤幻体，
生灭几时休，
忘世梦，
去贪争，
达道真明晓。
微光觉照，
应变通深妙。
命住性通天，
有自然、无穷降耀。
阳纯阴尽，
蜕壳免沉沦，
游阆苑，
玩瑶池，
玉帝金书诏。
王徐道友，
今日重相别。
甚日再相逢，
到来岁、新秋重歇。
一年一到，
百载几番来，
且暂坐，
意休忙，
乌兔生还灭。
人间宠辱，
辱似圆光缺。
少喜虑多忧，
想憎爱、是非慵说。
天元将尽，
奉劝速修真，
游洞府，
隐松峰，
无事看庄列。
玉峰顶上，
知有田三段。
壬润长黄芽，
便万斛、珠酬弗换。
一麻一麦，
服了自然安，
修性命，
休延年，
别近云霞伴。
阴阳之外，
天地难拘管。
得道免轮回，
厌世隐、神堂古观。
无为功行，
真了去朝元，
六铢挂，
现真以上刘处玄作品《蓦山溪》共6首
