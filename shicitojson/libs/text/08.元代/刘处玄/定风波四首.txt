form=词
tags=

甘寸及时贵似油。
今朝欢乐便无愁。
明夜耕田野外唱，
嗔牛。
动鞭轻打胜余修。
过了天元难积行，
一麻一麦寸中收。
养就姹婴云外去，
优游。
癸户云封运卦爻卦。
剔开灵穷虎龙交。
卯上行来真见酉，
昆高。
金翁轮线钓琼鳌。
道德清通明法海，
万光澄现九天高。
造化自然神运转，
难包。
古今达者列仙曹。
临醮诸公戒行清。
动天感应福非轻。
壬润琼田农尽喜，
秋成。
＊田珠长豆苗生。
要报天恩崇道德，
随缘知足莫相争。
旦望焚香餐素膳，
无憎。
月一焚香望日斋。
持些禁戒自消灾。
甲子庚申逢七记，
开怀。
吏神暗察应时来。
清静身心无病苦，
颐真保命运三台。
功行周圆何处去，
＊＊。
以上刘处玄作品《定风波》共4首
