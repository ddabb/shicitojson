form=词
tags=

侵寻妙景。
看赤城秀稔，
芝田千顷。
物外闲闲，
乐真情，
搜佳兴。
扁舟载月烟蓑冷。
酒醒时、临流清咏。
一声羌管，
三幅晓风，
洒然幽胜。
徽音慢弹谁听。
似野鹤腾空，
生涯萍梗。
放旷乾坤，
与江湖，
丝纶整。
锦鳞钓得成馀庆。
便归来、玄都驰骋。
杖挑春色，
逍遥太虚仙境。
天生懒惰。
爱静处坦然，
开怀澄坐。
面垢头＊，
养疏慵，
消灾祸。
无萦无系随缘过。
也不会、焚烧香火。
＊噔哩噔，
鸾歌舌诞，
恣情吟和。
南柯梦中识破。
把蜗角蝇头，
身心摧挫。
手握灵芝，
泛无何，
谁知我。
清风皓月时相贺。
杳冥中、修成仙果。
了然归去，
绵绵九天高卧。
心如江海。
纳百川万派，
澄清无碍。
渺渺渊源几人知，
包沙界。
光明灿烂超三昧。
唬小乘、邪魔潜退。
混元风范，
虚无秘密，
下愚难解。
宣扬亘初真载。
统众妙之门，
高下无赛。
应物头头，
显慈悲，
消灾害。
不生不灭非中外。
这一曲、玄歌谁买。
玉京仙子，
吹动太虚天籁。
以上长筌子作品《绛都春》共3首
