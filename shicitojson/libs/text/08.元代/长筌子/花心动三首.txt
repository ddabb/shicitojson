form=词
tags=

百岁光阴，
似飘风浮沤，
电雷轰掣。
返照速修，
急景难留，
不觉鬓莘如雪。
万缘羁绊何时了，
谩昏晓、寸心愁结。
劝英杰。
莫教釜破，
断绳难接。
一失人身万劫。
叹伶俐惺惺，
不遭缧绁。
欲浪恩山，
玉＊金枷，
谁肯猛然抛撇。
一朝大限临门唤，
见阎老，
怎生推说。
恁时节。
追思圣贤妙诀江路闲游，
见梅芳姿，
水边将发。
蓓蕾半开，
疏影斜横，
幽艳傲欺霜雪。
清癯独秀风台畔，
笑百卉、冻凝摧折。
散芳烈。
竹篱茅舍，
最堪栽接。
破腊传春放彻。
吐玉蕊琼芝，
等闲谁瞥。
欲寄故人，
驿使稀逢，
空对暗香凄切。
寿阳公主今何在，
这姑射玉仙清绝。
向谁说。
黄昏小窗淡月。
劫外威音，
叹劳生荒苍，
几曾知觉。
勘破转轮，
擘碎虚空，
游戏六门无著。
块然蕙帐胡床稳，
看铁树应时花灼。
慧光烁。
大明宝殿，
玉龙盘薄。
一颗玄珠踊跃。
迸霞彩辉辉，
万神欢乐。
放去收来，
逆顺纵横，
雪曲顿超橐龠。
真情欲诉凭谁说。
见胎卵、梦魂交错。
晓天廓。
听吹凤楼画角。
以上长筌子作品《花心动》共3首
