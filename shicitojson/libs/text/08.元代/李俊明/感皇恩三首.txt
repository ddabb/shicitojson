form=词
tags=

甲乙占科名，
同根仙李。
富贵南柯梦相似。
天涯双佳，
惭愧广寒宫里。
匆匆归去，
觅佳山水。
休话升沈，
休形愠喜。
且论南华养生理。
问君甲子，
少我行年一纪。
须知乡党，
礼莫如齿。
忍泪出门来，
杨花如雪。
惆怅天涯又离别。
碧云西畔，
举目乱山重叠。
撸鞍归去，
也情凄切。
一日三秋，
寸肠千结。
敢向青天问明月。
算应无恨，
安用暂圆还缺。
愿人长似，
月圆时节。
啼鸟怨春归，
一声声切。
＊荚初生两三叶。
征鞍何处，
撩乱杨花如雪。
鹊声头上，
喜来时节。
香篆半消，
寿波重酌。
玉带金鱼坐中客。
幕天席地，
便是仙家日月。
试从今後，
数蟠桃结。
以上李俊明作品《感皇恩》共3首
