form=词
tags=

城南归路，
信马随车去。
家在白云楼下住。
帘幕沈庭户。
不论天上人间。
到头此债须还。
一枕行云梦觉。
小楼却似巫山。
黄花今後，
才是秋光暮。
依旧满城风又雨。
句引锦囊诗句。
东篱尚可重游。
羡君来往风流。
莫惜尊前健倒，
这回节去蜂愁。
满斟绿醑，
劝我千金寿。
不住光阴催老丑。
三十七年回首。
镜中白发无多。
缺壶安用歌。
有志封侯万里，
列仙不奈何。
青云得路，
休叹功名误。
好在辋川堪画处。
闻早抽身归去。
任他千丈风波。
光阴酒消磨。
识破落花浮世，
笑看金狄摩挲。
以上李俊明作品《清平乐》共4首
