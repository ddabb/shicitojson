form=词
tags=

横＊将军，
是他马上男儿事。
河山表里。
养就英雄气。
衣锦归来，
占尽人间贵。
功名遂。
神仙平地。
学取留侯计。
花恨开迟，
为花迟後为花恼。
问花开了。
却恨花开早。
人貌年年，
不似花长好。
还知道。
年年人貌。
却笑花先老。
马上功名，
射雕谁似将军手。
一朝肘後。
金印悬如斗。
锦绣山川，
何似人长久。
闲中友。
为君添寿。
共劝忘怀酒。
秋树风高，
可怜憔悴门前柳。
白衣去後。
闲却持杯手。
一笑相逢，
落帽年时友。
群知否。
南山如旧。
人比黄花瘦。
著甚干忙，
人生只合糟北老。
一杯软饱。
从事齐能到。
不读离骚，
恐怕愁难扫。
春光好。
醉时便倒。
何处无芳草。
以上李俊明作品《点绛唇》共5首
