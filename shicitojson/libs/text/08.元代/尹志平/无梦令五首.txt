form=词
tags=

春日龙阳春睡。
悟得春光真意。
红日正三竿，
却被春风惊起。
惊起。
惊起。
万事一场春寐。
道友三冬炼睡。
炼做陈抟苗裔。
咫尺过新春，
昼夜须当加瑞。
加瑞。
加瑞。
点点直教着地。
说破劳生如梦。
个个昏迷虚梦。
默地悟心开，
达了真通清梦。
清梦。
清梦。
谁信真人无梦。
我向幽窗守拙。
勘破春花秋月。
得意便归来，
好把身心休歇。
休歇。
休歇。
锻就一炉春雪。
闲把心香暗＊。
三界十分通彻。
四海遍天涯，
都是全真枝叶。
枝叶。
枝叶。
撞透清霄明月。
以上尹志平作品《无梦令》共5首
