form=词
tags=

大教普闻天下转。
返朴全真，
日用方便。
方便真慈清静愿。
心通渐觉人情远。
上士高明容易劝。
既悟玄风，
早早忘知见。
世事安能长久恋。
不古迹琳宫堪作计。
桧柏青青，
宛有长春气。
直待功圆方济会。
无心默默符天意。
幸得安然清静地。
终日逍遥，
方寸无萦系。
老大不堪心自退。
山后风光何处好。
上谷灵踪，
自古轩辕庙。
涌出清流方曲绕。
森森绿桧知多少。
云水闲游今日到。
信笔狂吟，
自在开怀笑。
万景难侵心合道。
山后三阳都历遍。
宣德朝元，
不晚须相见。
数载师前人事倦。
区区独自随风转。
几度天长曾发愿。
粝食粗衣，
隔断人情面。
富贵荣华无意恋。
世事无涯何日了。
争似忘机，
学我归山早。
山下林间常独笑。
人心未悟谁能到。
终日忘言人悄悄。
暮去朝来，
更没闲烦恼。
惜取真阳身内宝。
天下风光何处好。
山海潜通，
无比燕中道。
四海云朋来往绕。
先师默悟知还到。
既入玄门须悟早。
谁解修真，
此事非草草。
天意分明容起庙。
天下周游将欲遍。
十载区区，
恐负先师愿。
老也休休人事远。
游山玩水随缘转。
报与知音听我劝。
劫运刀兵，
个个都亲见。
仍自贪求生爱恋。
问道参禅都不会。
境上闲游，
只要心无味。
踏碎虚空离六对。
松岩一觉和衣睡。
何用人前夸口快。
一点灵明，
不许纤尘盖。
法性堂堂观自在。
岩上春光将欲暮。
可惜春光，
无计留连住。
春去秋来分四序。
一来一去成寒暑。
岁计谩人人不悟。
得丧悲欢，
尽是轮回趣。
我欲留言叮嘱付。
一点灵明当内究。
散尽群魔，
赶退西山兽。
万树琼花如锦绣。
长春永占无根朽。
四海云朋来往凑。
上下冲和，
渐觉阳生六。
一道灵光通宵透。
正教流通千载遇。
浮世茫茫，
几个心开悟。
猛省轮回寻出路。
回头便是真仙度。
行满功成蓬岛去。
好伴长春，
自在无私虑。
更有奇葩千万树。
至道幽微何处究。
妄想邪思，
便是魔人兽。
欲要三田苗长秀。
真常真静真无朽。
五气朝元真一凑。
万语千言，
须候阴消六。
今古迷人观不透。
以上尹志平作品《凤栖梧》共12首
