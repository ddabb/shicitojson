form=词
tags=

大道无形。
强立其名。
判五气融摄生成。
贯通六合，
总括群灵。
本无情，
亦无臭，
又无声。
人悟勤行。
造化无生。
要灰心、杳杳冥冥。
不空不有，
妙体纵横。
这真常，
腾今古，
独惺惺。
道体平平。
瞽者难行。
觅边徼、执法功精。
贪游异路，
昧却前程。
启诸人，
高着眼，
认无生。
湛湛澄澄，
酝酿惺惺。
启天门、地户牢扃。
阳升邃路，
高越神京。
过层楼，
归空土，
结丹成。
妙道勤求。
乐以忘忧。
要蜗名蝇利心休。
六空罢对，
一气专柔。
火无亏，
水无缺，
契添抽。
百脉通流。
四海周游。
渐丹凝、清净光浮。
虚无妙体，
难碍难留。
应无方，
明物物，
显头头。
妄认苦蕴。
汩碍胸中。
逐缘生、分别匆匆。
好将万境，
同摄心宫。
泯迷踪，
知诸相，
体皆空。
照见空宗。
有用真空。
显心法、动作明空。
昆仑顶上，
＊弄虚空。
这空空，
无可触，
遍含融。
以上刘志渊作品《行香子》共4首
