form=未知
tags=

死生生死，
镇日常惊怕。
忽尔遇风仙，
便说开、些儿妙话。
忻然顿觉，
猛烈弃家缘，
向无中，
铸经营，
烹炼丹无价。
投真得趣，
自是增惺洒。
方寸要清凉，
把尘缘、般般放下。
颐神养气，
心月照云溪，
处无私，
凭真实，
无谄亦无诈。
我今得遇，
便向难中做。
决要脱家缘，
细寻思、不堪回顾。
黜妻屏子，
绝利更忘名，
离去声乡关，
归物外，
称个超然悟。
马猿捉住。
修葺真园所。
岂敢恋冤亲，
要龟蛇、时时厮觑。
援其性命，
出自太原公，
掌元初，
成圆相，
踏碎根源路。
一心离俗，
二气调和宝。
清净聚三光，
四时花、五方运造。
断除六欲，
不使七情牵，
持八戒，
九关通，
十载功须到。
十年锻炼，
九变金光草。
八脉总和匀，
有七圣、六丁助道。
五行咄出，
四假不中留，
礼三清，
成不二，
一性投仙岛。
以上马钰作品《心月照云溪》共3首
