form=词
tags=

慧光剔透茅心鄙，
绝虑忘情。
形静神清。
捧出圆空一点明。
驱云扫雾神机胜，
出入纵横。
实相难明。
挥斥光华耀八＊。
性弘定慧空消息，
虚谷传神。
无象天真。
拍塞乾坤貌至纯。
历年无碍圆明相，
不变长春。
祖意明伸。
阴粹阳精身外身。
性珠莹彻禅天月，
三界流光。
四海呈祥。
气会神交降玉霜。
灵芽匀渍金花绽，
透体清香。
麝喷明堂。
历劫宗风道化昌。
志枢动静勤朝暮，
特玩屯蒙。
消息玄通。
橐龠吹嘘契太空。
匠成伏火纯阳体，
法界冲融。
造化真功。
宇宙都归掌握中。
以上王吉昌作品《采桑子》共4首
