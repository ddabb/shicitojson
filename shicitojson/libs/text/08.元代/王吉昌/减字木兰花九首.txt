form=词
tags=

长男尊女。
甲帐辛堂同宴处。
一返游魂。
闪灿炉开火力温。
风雷酷烈。
威赫云深明电掣。
烟雨ㄨㄨ。
飞下金乌宿桂宫。
返还成数。
八卦爻抽同体聚。
药祖完全。
运就三三九九天。
归根复命。
鼎冷丹凝常药净。
赫金光。
透体明连满室香。
己从戊室。
药味烹煎成玉质。
六返金光。
烈焰辉辉满洞房。
内全养浩。
壮观酡颜能永保。
体透金香。
捧出阳魂乐道场。
坤乾情睦。
十二周天明二陆。
八卦循环。
驱率阴阳造化间。
时当交泰。
昧爽氤氲神气会。
体炼纯阳。
轻健冰姿散异香。
乾坤呈瑞。
六合三才八卦备。
四返归真。
一粒神丹气像新。
见前必定。
酩酊沉沉浑未醒。
子母团圆。
云步长春法界天。
山通泽气。
乱卷云腾风浪沸。
三返炉煎。
炽焰炎炎映洞天。
奇莲焕吐。
五叶香浮霞万缕。
信手拈来。
捧弄轻便上月台。
巽荣春谷。
辛水溶溶滋震木。
五返云雷。
玉桂蟾宫应候开。
月娥清写。
风震庚金调木马。
功显强兵。
火衮深渊四海平。
一阳光启。
戊室盘旋离合体。
二返铅葩。
永鼎温温进火车。
深连巨海。
踊出神鳌飞五彩。
洞琐烟霞。
密罩金童弄月华。
泽山同器。
一点精华天癸至。
七返丹成。
远放流霞射玉清。
气安神定。
涤荡尘烦心月莹。
独露禅天。
万派波澄一样圆。
以上王吉昌作品《减字木兰花》共9首
