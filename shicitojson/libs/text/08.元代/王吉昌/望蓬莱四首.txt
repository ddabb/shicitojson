form=词
tags=

澄神久，
消息入无为。
终日怕兮其未兆，
如婴动止乐熙熙。
必固总心离。
不断妄，
真亦不修持。
真妄之心属尘翳，
翳尘不染性希夷。
珠莹露摩潜龙动，
刚健海源蟠。
黑雾三关深掩映，
红霞九曲密＊＊。
玉鼎炼金丹。
宝瓶就，
雪浪滚漫漫。
八牖四扉辉日月，
六神豁畅地天宽。
真境写真推妙理，
藏用显诸仁。
神定杳冥天地合，
勿疑恍惚惠风纯。
五气保天真。
金鼎沸，
灿烂玉琼新。
养就劫来无碍相，
灵源三觉证全身。
清净免沉真火运，
五藏气煎烹。
阳伏六阴潜变化，
化精为髓血为精。
白乳体生成。
元神聚，
朝现保身荣。
金骨换形形不朽，
光飞万缕烂霞明。
云步越蓬以上王吉昌作品《望蓬莱》共4首
