form=未知
tags=

灵风透骨髓，
秀气盈肢节。
抽添离与坎，
动静相交设。
符数周天，
造聚阴阳气神结。
黄庭锦帐浑孕瑞，
变化阳魂，
胜地天通彻。
细分别。
三千真造化，
消息玄黄泄。
性光无点污，
莹如冰据澡雪。
顿超三界真欢悦。
歌吟游阆苑，
道情清绝。
灵源无点污，
常应常清净。
阴阳已罢交，
子母同宫庆。
冲虚葆真，
一廓圆明辉心镜。
头头照破归寂灭，
妙用弘法，
海变通无竟。
具真行。
慈悲形道本，
惨怛心无争。
普施咸利物，
执谦德为权柄。
圆成八百无漏果，
顿超云步稳，
脱凡归圣。
清神夺凤髓，
止息收乌血。
六阳飞宇宙，
五气通关节。
云雷风电，
击向三天降冰雪。
瑶山海峤喷红雾，
赫赫如晴，
昼性光明彻。
两情结。
禅天齐物变，
意写成欢悦。
阳魂全造化，
号真功功妙绝。
三千数合无圆缺。
神超归物外，
永离生灭。
以上王吉昌作品《老君吟》共3首
