form=词
tags=

金体坚刚，
木性柔和。
辩宾主、火力功多。
刚为主掌，
柔像销磨。
显各还元，
归本性，
息风波。
透入神炉，
霞罩嵯峨。
放银铅、花绽婆娑。
辉光满室，
神变无何。
镇玩蓬宫，
游紫府，
恣蹉跎。
木性慈仁，
体顺融金。
混难分、反复浮沉。
还元祖性，
造化幽深。
得木抽金，
金去木，
罢相侵。
精变游魂，
湛入禅心。
杳冥时、踪迹难寻。
无中显有，
透古通今。
自魄安魂，
魂胜魄，
鬼神钦。
木隐金形，
金色浮存。
木森森、有像称尊。
全凭火力，
逗引游魂。
自客先还，
独存主，
各归根。
去住＊分，
性命云屯。
乐天真、默默昏昏。
养成阳体，
霞步高奔。
得傲玄玄，
跻寿域，
出乾坤。
震内藏金，
金乙成姻。
假冲和、雷电交陈。
龙吟虎啸，
幽谷澄神。
向杳冥中，
风云里，
傲全身。
烟雨ㄨㄨ，
芝草芽新。
正东君、经纬长春。
岷山水衮，
一而藏真。
已泯抽添，
无间隔，
返归纯。
震乙情柔，
酷爱庚金。
角商和、律应清音。
木人鼓掌，
石女调琴。
显巧施仁，
勤行义，
道情深。
二物相融，
交互浮沉。
火煎烹、体变而金。
开蒙既济，
阳炼胜阴。
得复根元，
分魂魄，
识真心。
以上王吉昌作品《行香子》共5首
