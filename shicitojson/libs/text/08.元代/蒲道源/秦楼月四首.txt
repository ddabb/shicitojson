form=未知
tags=

昌期遇。
天齐九五符乾数。
符乾数。
今朝称贺，
载逢初度。
金茎玉屑和丹露。
宝炉沉水腾香雾。
腾香雾。
祈君万寿，
永承洪祚。
宸京里。
玉卮为寿龙颜喜。
龙颜喜。
天开盛旦，
日膺繁祉。
蛮荒凯奏风尘弭，
群臣虎拜同归美。
同归美。
山呼万岁，
太平天子。
皇都晓。
尧阶奉引瞻天表。
瞻天表。
麒麟不动，
御香轻枭。
电光曾记枢星绕。
升平自此开先兆。
开先兆。
尧天日月，
万年长照。
龙楼宴。
千官拜表俱欢忭。
俱欢忭。
今宵帝座，
瑞光高见。
觚＊引领心常恋。
南山万寿殷勤献。
殷勤献。
皇天眷顾，
必从臣愿。
以上蒲道源作品《秦楼月》共4首
