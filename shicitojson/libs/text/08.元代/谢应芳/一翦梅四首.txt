form=词
tags=

东风吹醒老梅枝。
南也芳菲。
北也芳菲。
月明半夜五更时。
笛也争吹。
角也争吹。
青松涧底独离奇。
寒也谁知。
暖也谁知。
老夫聊为一＊欷。
梅也题诗。
松也题诗。
昆冈火烈去年时，
玉也灰飞。
石也灰飞。
鹤长凫短总休提。
善有天知。
恶有天知。
今年快活保妻儿。
歌也相宜。
舞也相宜。
挥金如土醉如泥。
休负佳期。
莫负佳期。
一色苍然两河翁。
年也相同。
月也相同。
六年湖海共飘蓬。
烟也溟蒙。
雨也溟蒙。
移家今住葑门东。
朝也相从。
暮也相从。
何当归隐旧山中。
桃也春风。
李也春风。
一天和气盎春晖。
桃也芳菲。
李也芳菲。
若教风打雨淋漓。
红也尘泥。
白也尘泥。
花前把酒插花枝。
歌也相宜。
舞也相宜。
鹤长凫短总休提。
长也天知。
短也天知。
以上谢应芳作品《一翦梅》共4首
