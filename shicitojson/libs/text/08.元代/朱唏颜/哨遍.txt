form=词
tags=

一室退藏，
隐几坐观，
默会人间世。
惟集虚，
抱一自斋心，
黜聪明、形骸之外。
回益矣。
冥然如丧吾志。
乌知礼乐非仁义。
彼造物何如，
息黥补劓，
徒劳巧任私智。
但忘年、忘义乐天倪。
好恶情、都忘物皆齐。
＊与鱼游，
鹿与麋交，
将无同异。
噫。
请试言之。
彼知忘此此忘而，
海上多＊缴，
翁鸥乃、两忘机。
想蝶梦庄周，
周迷蝶梦，
蘧蘧自适无非己。
便是是非非，
非非是是，
由来非马非指。
我而今、鱼兔都忘已。
又岂知、筌蹄为得计。
问臧谷、亡羊何累。
塞翁得马奚喜。
得失成何济。
顿忘世味。
箪瓢陋巷，
乐以忘其忧耳。
便教有酒也忘归。
在忘形、相汝相尔。
银海清泉一调，
菩萨蛮乡关散尽一调，
芙蓉红落一调，
柳梢青、临江仙、蓦山溪、苏武慢各一调，
并见宋朱希真樵歌。
章怡田以为此七调皆馆臣误
