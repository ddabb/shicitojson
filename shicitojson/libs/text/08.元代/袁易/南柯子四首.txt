form=词
tags=

跌宕骑鲸客，
逍遥跨鹤宾。
重来休叹旧人民。
擘脯倾杯，
闲话海扬尘。
愧乏双金赠，
难酬两玉人。
阳台仙女水为神。
乞与空斋，
孤枕梦行云。
酒边，
仆因育向所寄张玉田词，
二公欣然属和，
遂口占小词为谢。
酒阑更唱迭和，
忽以成卷，
漫录之，
以为再会喜话云卖药韩康伯，
还丹吕洞宾。
相逢况有葛天民。
笑杀神仙，
元只在红尘。
赋就甘州曲，
惊回池上人。
悟君那得笔如神。
割我一川秋色一江云。
绿酒忘年友，
黄花入幕宾。
狂歌鼓腹混尧民。
冷笑世间，
名利细如尘。
二妙真无敌，
千篇转逼人。
蛟龙惊避噤无神。
争得呼为风雨吐为云。
玉雪娟娟秀，
铅华浅浅涂。
生儿何事苦怜渠。
奈此绣绷珠络小于菟。
转眼长过户，
他年画作图。
门生不用举监□。
看我醉眠牛背阿骢扶。
据百字词本校改。
以上袁易作品《南柯子》共4首
