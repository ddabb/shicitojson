form=词
tags=

白发相看老弟兄。
闲身无辱亦无荣。
儿孙已可代躬耕。
了却文章千载事，
不须谈笑话功名。
青山高卧待升平。
马上风吹醉帽偏。
一川晴雪袅吟鞭。
冷云堆里指家山。
慈母已占鸟鹊喜，
佳人望月拜婵娟。
今宵人月十分圆。
莫说长安行路难。
休歌肮脏倚门边。
且将见在斗尊前。
人意十分如月满，
月明一夕向人圆。
年年人月似今年。
以上段克己作品《浣溪沙》共3首
