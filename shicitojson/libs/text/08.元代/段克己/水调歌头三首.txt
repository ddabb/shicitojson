form=词
tags=

乱云低薄暮，
微雨洗清秋。
凉蟾乍飞破镜，
倒影入南楼。
水面金波滟滟，
帘外玉绳低转，
河汉截天流。
桂子堕无迹，
爽气袭征裘。
广寒宫，
在何处，
可神游。
一声羌管谁弄，
吹彻古梁州。
月自於人无意，
人被月明催老，
今古共悠悠。
壮志久寥落，
不寝数更筹。
清秋好天气，
禾黍已登场。
群心思答神＊，
吉日复辰良。
神既来兮庭宇，
飒飒西风吹雨，
仙伏俨长郎。
巫觋传神语，
出户舞伥伥。
＊肥＊，
沥桂酒，
奠椒浆。
一年好处须记，
此乐最难忘。
风外渊渊箫鼓。
醉饱满城黎庶，
健倒卧康庄。
夜久群动息，
风散一帘香。
双龙隐扶辇，
千骑纵翱翔。
云旌翠蕤摩荡，
遥指白云乡。
风驭飘飘高举，
云驾攀留无处，
烟雾杳茫茫。
小立西风外，
似听＊锵锵。
暮天长，
秋水阔，
远山苍。
归途正踏明月，
醉语说丰穰。
但愿明年田野，
更比今年多稼，
神＊讵能忘。
君可多酾酒，
吾复有新章。
以上段克己作品《水调歌头》共3首
