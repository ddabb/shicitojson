form=词
tags=

悲哉秋气，
觉天高气爽，
澹然寥＊。
行李勿勿人欲去，
一夜征鞍催发。
落叶长安，
雁飞汾水，
怕见河梁别。
中年多感，
离歌休唱新阕。
暮雨也解留人，
檐声未断，
窗外还骚屑。
满眼清愁吹不散，
莫倚心肠如铁。
面目沧浪，
齿牙摇落，
鬓发三分白。
故人相问，
请君烦为渠说。
道人活计，
本清虚挂壁，
素琴而已。
底事中心尝＊＊，
不足一人之毁。
人果何尤，
天无可怨，
政欲求诸己。
愧生乎内，
赧然其颡流＊。
圣道不远於人，
步趋进退，
谁复能违此。
好把藩篱都剖却，
看取成蹊桃李。
笃敬忠诚，
尚行蛮貊，
岂不行州里。
三薰三沐，
为君准拟沉水。
无堪老懒，
喜春来蔬荀，
劝加餐食。
底事东君留不住，
忙似人间行客。
忧喜相寻，
利名羁绊，
心自无休息。
不如闻早，
付他妻子耕织。
门外柳弄金丝，
落花飞不起，
东风无力。
浊酒一杯谁送我，
欢意都非畴昔。
致主无心，
苍颜白发，
敢更希前席。
功名蛮触，
何须千里追北。
以上段克己作品《大江东去》共3首
