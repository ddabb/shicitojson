form=词
tags=

白首老儒身连蹇，
不随时世纷华。
尽他人笑鲁东家。
皇天如欲治，
舍我复谁耶。
此道未行应有待，
何须思虑无涯。
男供耕获女桑麻。
薄躯何所事，
问柳与寻花。
人道花开春烂熳，
花残春便无情。
小园独自绕花行。
是非何日定，
洗耳听江声。
芍药牡丹俱不见，
风枝犹有残英。
阶前梨叶已成阴。
所期犹未至，
何日倒吾瓶。
仲蔚门墙蓬＊满，
幽居不用声华。
丑妻恶妾胜无家。
学须勤苦就，
富贵岂天耶。
鼻垩未除斤未运，
相望咫尺天涯。
芹溪犹有折残麻。
此心终莫展，
迟汝对岩花。
以上段克己作品《临江仙》共3首
