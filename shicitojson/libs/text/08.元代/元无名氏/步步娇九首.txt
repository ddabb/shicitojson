form=词
tags=

俺在炕上坐。
唱个＊哩＊。
因来睡一觉，
如何。
俺把阴阳颠倒过。
俺笑俺笑你，
空坐。
遍地有灵芝。
人人都不识。
作得业又大，
难敌。
我今欲待说与你，
只恐你不信，
谈非。
传得一口诀。
教我去栽接。
自从栽接后，
全别。
玉蕊金花果结子，
哑子吃饧蜜，
难说。
贫子吃好酒。
吃得酩酊休。
万事都不挂心头。
任毁任谤落一筹。
痴聋暗哑汉，
真修。
柔弱好家风。
大道不脱空。
真个真个有，
铅汞。
水火既济上下冲。
文武两交战，
齐功。
无为自然道。
清净长芝草。
默默相知了，
便好。
杳杳冥冥闭了灶。
工夫片时间，
成了。
信则你自信，
不信你休行。
莫待临渴时，
掘井。
每日见尔费辛苦，
不济不济事，
休论。
石火光阴一首，
与卷三重。
休执性为真。
如何出阳神。
十个九个守，
顽空。
若得命基带了性。
白面做烧饼，
有准。
真行与真功。
刀圭快如风。
不遇真师匠，
难明。
你若做时第一功。
浑身百关节，
齐通。
以上元无名氏作品《步步娇》共9首
