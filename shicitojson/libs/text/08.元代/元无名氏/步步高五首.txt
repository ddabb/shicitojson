form=未知
tags=

二更里，
白牛溪边睡。
牧童醺醺醉。
蓑笠堆。
月下方堪把笛吹。
乐然后，
归去华胥国。
得到华胥宽怀抱。
闲把瑶琴操。
声韵高。
火里乌龟产白鹤。
弄云萧。
紫雾红光照。
三更里，
银汉星移淡。
出户将身探。
月正南。
二八娇娥配童男。
炼三三。
手把天关撼。
五明宫里元辰聚。
七宝山头去。
祷玉虚。
元始高悬黍米珠。
演金书。
国泰民安富。
四更里，
玄圃清风细。
来往无凝滞。
解垢衣。
心月高悬照云溪。
上天梯。
独折蟾宫桂。
三界十方惟独步。
认得曹溪路。
一物无。
真欢真乐饮醍醐。
不须沽。
高唱无声曲。
五更里，
架上金鸡叫。
路上行人俏。
方欲晓。
没底篮儿杖头挑。
跨风飚。
同赴蓬莱岛。
此个家风谁知道。
得也无衰老。
琅板敲。
碧波深处钓鲸鳌。
出波涛。
采就长生药。
一更里，
澄心披襟坐。
猿马牢擒锁。
慧剑磨。
六贼三尸尽奔波。
退群魔。
困也和衣卧。
醒觉朦胧清风送。
悟人桃源洞。
阆苑中。
闲访三茅兴无穷。
透窗风。
惊觉游仙梦。
以上元无名氏作品《步步高》共5首
