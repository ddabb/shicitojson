form=词
tags=

顿悟修行道理，
除情战睡敌魔。
不贪名利少风波。
懒散随缘且过。
饥后寻街乞饭，
饱时信步蹉跎。
闲来古庙唱哩＊。
逍遥谁人似我。
富贵又争人我，
贫穷更待如何。
有缘有分是非多。
无福无灾无祸。
教他一任奢侈，
箪瓢也是存活。
劝君休要苦张罗。
大限临头怎躲。
堪叹群迷，
梦空花几人悟。
更假饶锦帐铜山，
朱履玉簪，
毕竟于身何故。
未若红尘外，
幽隐竹篱蓬户。
青松下，
一曲高歌，
笑傲年华换今古。
紫府。
春光清，
都雅会时，
妙有真趣。
看自然天乐，
星楼月殿，
鸾飞凤舞。
白云深处。
壶内神仙景，
谁肯少年回顾。
逍遥界，
独我归来，
复入寥阳暮鸿嘹唳。
更晚来地籁，
阴风齐起。
造作严凝，
同云黯黯，
四海玉龙呈端。
妆点万家清景，
普绽琼花鲜丽。
最好是，
命诗朋，
纸帐围炉沉醉。
吟缀。
搜佳制，
竹外清香，
金蕾喷新蕊。
似糁银沙，
或为粉蝶，
高下乱飞空里。
庆知太平，
先兆阴阳和矣。
这玄理，
遇子猷，
同赏江天真味。
仙客单片二十五首，
皆曲调。
以下有西江月十三首未注名氏，
皆宋张伯端词以下西江月十四至二十五共十二首，
据金丹大成集乃宋萧迁芝词食饱伤心损气，
睡多梦里迷真。
眼观心动丧元神。
耳听灵台昧尽。
要见元初面目，
慧刀割断红尘。
无情应物本来真。
此是修行捷径。
一不轻师慢法，
二诵清净仙经。
三存真气养神灵。
四把尘劳拂尽。
五断无明业火，
六除俗里人情。
七擒猿马永安宁。
八味琼浆得饮。
以上元无名氏作品《一寸金》共6首
