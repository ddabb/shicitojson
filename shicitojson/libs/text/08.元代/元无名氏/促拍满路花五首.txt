form=未知
tags=

个中如荐得，
悟了五千言。
金晶飞肘后，
透昆仑。
清江九曲，
一棹破烟昏。
水击三千里，
九万鹏程，
化成元是冥鲲。
人能常清静，
天地悉皆归。
一真含众妙，
入希夷。
昭文不会，
气候有成亏。
妄心寂灭尽，
困睡饥餐，
更无作用施为。
若论修养事，
知有几多门。
谛当归宿处，
是虚源。
至真至道，
简易合乾坤。
坎离并水火，
止是筌蹄，
萃然一点长存。
　　又何须衣冕，
燕处欲超然。
荣华能有几日，
便凋残。
修真甚易，
积行累功难。
劝君强为善，
五浊三途，
变为云岛神山。
自然炉鼎就，
光彩透帘帏。
玉池神水涌，
上生肥。
如鱼饮水，
冷暖自家知。
自家性命事，
自家了得，
自家性命便宜。
以上元无名氏作品《促拍满路花》共5首
