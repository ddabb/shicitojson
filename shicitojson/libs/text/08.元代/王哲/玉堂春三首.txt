form=词
tags=

得得修行，
有令捷径走。
子午俱无，
何须卯酉。
只用两珍，
於余堪厮守。
铅汞从教结作＊。
凭则成丹，
般般尽总透。
摆正真风，
名传不朽。
搜出元初，
那个为的友。
到此方知是彻头。
有个风王风，
时时频睡卧。
无梦无眠，
无灾无祸。
白虎青龙，
自然交媾过。
水火相逢上下和。
这个因缘，
元来真打坐。
试问诸公，
应还会么。
似我修持，
交君得功课。
不在劳形苦已多。
玉性金真，
人人皆可化。
玉液金丹，
频频迎迓。
玉兔金鸟，
光光相次亚。
照玉栏干种玉芽。
琼蕊金茎，
长长生不谢。
玉女金童，
常常看舍。
玉锁金匙  门门开癖下。
赏玉堂春对玉花。
以上王哲作品《玉堂春》共3首
