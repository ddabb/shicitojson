form=词
tags=

处林泉别有酒，
卯按篇章。
二层楼饮玉浆。
里火生光。
兀陶陶频醉醒，
夜最堪尝。
味来回转转昌。
出＊蓬庄。
叮嘱阎公归故里，
传语醴泉人。
可可贪求莫恨嗔。
赢取好精神。
只此堪能为大道，
何必苦寻真。
稍稍诸公悟此身。
便是出嚣尘。
日醍醐长灌顶，
丙反相亲。
有琼浆与玉津。
火养精神。
地醒来寅地醉，
九按三巡。
子於金得味＊。
赏武陵春。
天地唯尊人亦贵，
日月与星临。
道释儒经理最深。
精气助神习题。
四个三般都晓彻，
丹结变成金。
衮上明堂透玉岑。
空外得知音。
业云涯别有景，
曲武陵春。
日清闲没苦辛。
载得全真。
是人非俱不管，
爵肯相亲。
史哥时说一新。
斧断迷津。
以上王哲作品《武陵春》共5首
