form=未知
tags=

昌时须默默，
清彻名澄。
总弃总无能。
轩好景，
便依登。
赵州茶味好，
悟晓如冰。
云友与霞朋。
分别得，
正升腾。
杜公寻妙诀，
道本先求。
认得争持修。
恩爱断，
便回头。
黑烟都去尽，
出得无愁。
云友与霞俦。
蓬岛路，
＊同游。
酒初醒。
梦初惊。
月初明。
性初平。
如觉悟，
是前程。
栗与芋，
芋与栗。
两般滋味休教失。
性与命，
命与性。
两般出入通贤圣。
都要知。
都要知。
便是长生固＊时。
休想瑶台并阆苑，
六家珍宝出天翁婆成匹配，
跨虎擒龙。
结帐作三重。
夫妇美，
好相从。
午前并子后，
炼就殷红。
住在绛房中。
云外路，
到蓬宫。
性问伊家命。
要嫁这、东头儿郎驰骋。
昌肌肤莹。
昌肌肤莹。
铅汞合和正。
转气神定。
天上面，
急敲金钟玉磬。
李真仙省。
李真仙省。
子孙入道，
七祖出离地狱。
子孙得道，
九祖生天。
如退道，
累祖先。
以上王哲作品《无调名》共7首
