form=未知
tags=

五旬五，
过半百。
诸公把我频搜索。
眼如遮耳如闻，
口中齿豁，
颏上髭须白。
外容苍，
内容黑，
金花地上真粟麦。
秆儿钐，
穗儿摘。
三车搬过，
便是迎仙客。
这害风，
心已破。
咄了是非常持课。
也无灾，
亦无祸。
不求不觅，
不肯做墨大。
大仙唱，
真人和。
全真堂里无烟火。
无忧子，
共三个。
顿觉清凉，
自在逍遥坐。
这曲破，
先入破。
迎仙客处休言破。
勘得破，
识得破。
看看把我，
肚皮都憋破。
会做么，
是恁么。
奈何子午贪眠么。
说甚么，
道甚么。
自家暗里，
独自行持么。
做修持，
须搜索。
真清真静真心获。
这边青，
那边白。
一头乌色，
上面殷红赫。
共同居，
琉璃宅。
琼苞琼蕊琼花折。
玉童歌，
金童拍。
皇天选中，
山正是仙客。
以上王哲作品《迎仙客》共4首
