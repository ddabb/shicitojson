form=未知
tags=

本初面目，
禀三光精秀，
分来团聚。
得得成形唯自在，
应占逍遥门户。
一个灵明，
因何堕落，
扑入凡胎处。
轮回贩骨，
几时休歇停住。
搜获虚幼身躯，
荣华富贵，
莫也非坚固。
顿悟如如缘合后，
深谢真师垂顾。
秘廖亲传，
依从做彻，
达了凭遭遇。
云朋霞友，
并归蓬岛琼路。
放心坦荡，
乐闲闲、应使虫消尸去。
清静长施凭雅正，
封宝瓶口守护。
阐辟双关，
非能运转，
也得全精固。
三阳相见，
五神分朗团聚。
由此虽寝无眠，
颐颜养浩，
洁白盈盈数。
直待澄鲜方是彻，
愈觉真灵开悟。
性结成丹，
圆光耀赫，
决遇明师度。
红霞缭绕，
恁时迎引归去。
正阳的祖，
又纯阳师父，
修持深奥。
更有真尊唯是叔。
海蟾同居三岛。
弟子重阳，
侍尊玄妙。
手内擎芝草。
归依至理，
就中偏许通耗。
至今自在逍遥，
金丹传得，
一点灵明好。
皆出幽微俱助正，
本有清虚颠倒。
复住晴空，
还居杳邈，
此事成须到。
将来去后，
恁时公等知道。
以上王哲作品《酹江月》共3首
