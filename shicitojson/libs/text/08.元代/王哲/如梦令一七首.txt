form=词
tags=

大道长生门户。
凡个惺惺觉悟。
铅汞紧收藏，
方始澄神绝虑。
心慕。
心慕。
便趋蓬莱仙路。
九八般般洽协。
普遍尽归调燮。
处处见光辉，
灿灿尤增炜烨。
相接。
相接。
长出瑶枝玉叶。
九二玄阴凛凛。
白雪遍铺缘甚。
还许润灵根，
接引黄芽悉审。
如恁。
如恁。
北海神龟畅饮。
九九八方端锁。
团聚光明如火。
焰焰做红霞，
里面天花遍妥。
成裹。
成裹。
莹莹明珠一颗。
九九明词要正。
修整亘初元性。
须是返阳阴，
决作清吟雅咏。
贤圣。
贤圣。
容许陈如梦令。
九九荣词已彻。
谁做姓王名＊。
雅字称知明，
道号重阳子别。
欢悦。
欢悦。
一粒金丹永结。
九六舒张莹气。
上下冲和溉济。
周匝普流通，
正显道尊德贵。
经纬。
经纬。
欲放琼苞宝卉。
九七门开八脉  。
洞达永无相隔。
浑似吐氤氲，
运转周回素白。
难测。
难测。
一点当中堪赫。
九三隅维积洚。
水面尽为凌冻。
奇性最坚贞，
任放明光出从。
遥送。
遥送。
返照天涯＊＊。
九四寒风似箭。
威势遍行方便。
射退这群魔，
吉庆嘉祥得见。
堪羡。
堪羡。
隐显晴光一片。
九五天池尽泮。
涉景渐令堪玩。
识看岭头梅，
冲暖已成烂熳。
香案。
香案。
独占真阳一半。
九一初寒有自。
朔气任从开肆。
是处蛮严凝，
正遇中冬节至。
藏异。
藏异。
内隐新阳欲施。
口中校祖叶。
德茶香点サ。
灭与烟消，
似圭峰秘诀。
切言，
疑当作言明月古今长有。
怎奈华宗海口。
黑窟里头居。
黯不分夜昼。
吾友。
吾友。
问你如何下手。
宁海人人省悟。
此别何时再遇。
唯愿重金莲，
好把良因作做。
归路。
归路。
满目白云翠雾。
日日此中开宴。
食肉诸公总善。
唯有害风王，
莫怪频来见面。
知县。
知县。
正好与人方便。
如知九九妙中谈。
明月分明照碧潭。
会得双关真个理，
前三三与后三以上王哲作品《如梦令》共17首
