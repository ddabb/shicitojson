form=未知
tags=

摧云放肆投闲路，
清风明月长载。
回光返照，
莹彻澄波青黛。
仿佛里、远望嘉山，
静至收归宁海。
前生约，
今生在。
遇明了，
便明对。
相爱。
熙然景致，
颐然聚会。
这个密妙堪赛。
内外须、常常顶戴。
香烟起盘袅，
尽成雯盖。
每从依、仙伴同游，
定处看、霞轩神凭三曜。
通三昧，
论交友交泰。
无碍。
灵明一点，
逍遥自在。
闲闲景致，
真闲悟清清，
方可分付。
元来那个本有，
须令坚固。
便结作、一粒金丹，
五色明霞敷布。
同相守，
能相聚。
回光射，
返光顾。
遭遇。
圆成决得，
真师举度。
此则助正鲜素。
更永永、绵绵响慕。
应知道还处，
亘初存住。
逐莹莹瑞彩祥辉，
珍宝珞＊琏步。
胎仙舞。
神仙路。
金童引，
玉童谕。
堪赴。
瑶台月照，
琼筵雅聚。
修行便要寻捷径。
心中长是清净。
搜摧妙理，
认取元初瞻听。
四象内、只用澄鲜，
湛湛源流端正。
探深奥，
观遥＊。
戴三曜，
依三圣。
功并。
仍兼行满，
俱凭悟省。
玉润金锐光莹。
吐彩艳、重重永定。
灵明现圆相，
一团红映。
何虚空、冥香腾辉，
在物外、悠悠能整。
从来性。
本来命。
归云路，
出山顶。
堪庆。
蓬莱岛，
遣青谨请。
以上王哲作品《瑶台月》共3首
