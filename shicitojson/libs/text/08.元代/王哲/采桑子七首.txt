form=词
tags=

＊中有个修行子，
火院难离。
只被推辞。
恁不回头候几时。
今朝不保来朝事，
大限谁知。
可＊愚痴。
直待荒郊咬齿儿。
曹溪一路人难悟，
怎舍妍妻。
难受孤ω。
独自眠时越越迷。
分明有个长生路，
孰是能跻。
说甚东西。
谁肯抽身出污泥。
凡人若会通三耀，
便结良缘。
搜见真玄。
方信虚空出大仙。
金丹一粒无为漏，
得恁精妍。
明莹光圆。
万道霞光簇上天。
扶桑日出分明照，
蓬岛相邻。
若要亲亲。
除是清闲只一身。
逍遥无事方能到，
俯瞰迷津。
炼就重绕。
绕字有误顶上孤峰现宝珍。
堪嗟万物阴阳内，
造化因功。
休论西东。
只在三光秀气中。
公如会得疾安脚，
便做飘蓬。
脱了凡笼。
一个真灵入碧空。
两人斗胜俱夸会，
路路相违。
子细俟依。
劫尽方知解了围。
遇迷不晓双关意，
各自藏机。
孰是孰非。
却被傍观冷笑微。
昨宵独卧冰凌道，
三耀常观。
自在心安。
愈觉清凉不觉寒。
尾闾过来夹脊上，
辘辘长搬。
透入泥丸。
返老长生别有欢。
以上王哲作品《采桑子》共7首
