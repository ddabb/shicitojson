form=词
tags=

少无福。
早孤独。
憔翟一身无告嘱。
日常思。
日常思。
此事分明，
皇天便得知。
见远促。
见远促。
侍来偏亲增汝禄。
孝心推。
孝心推。
致感神明，
洪喜得共随。
随缘过，
随分乐。
恶觅悭贪都是错。
贵非亲。
富非邻。
矜孤恤老，
取舍合天真。
当权勿倚欺凌弱。
须防运去相逢著。
减欺慢。
减欺慢。
不论高下，
平等一般看。
为人福，
生中国。
衣饭阴公注定禄。
命中无，
少嗟嘘。
天与之贫，
不得富安居。
寻思人似草头露。
争奈朝不保暮。
莫刚求。
莫刚求。
假使强图，
入手却还休。
以上王哲作品《梅花引》共3首
