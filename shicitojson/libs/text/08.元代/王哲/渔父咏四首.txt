form=词
tags=

北海鲲鲸人不识。
金风长是传消息。
予把钓车宁费力。
堪怜忆。
香钩掷下离滩侧。
吐出神珠光焰赫。
化鹏展起垂云翼。
日在扶摇无有极。
能抟陟。
青霄一举应端直。
奸黠人人常不逊。
外装内喜能谈论。
艳色衣裳香远喷。
频整顿。
重重结里粗如囤。
眼去眉来常骋俊。
前攀后拽夸身分。
我便去前亲去问。
休风韵。
遮藏臭腐并堆粪。
名宦为盐判。
室内同公案。
闲心各一半赞。
分过如何断。
好将云水伴。
夫妇山头看。
清风明月唤玩。
结就无涯算。
生死轮回何太速。
改颜换百人难识。
有个风狂常自足。
常自足。
逍遥处处孤眠宿。
愁煞诸公欢折哭。
恰如堂下三间屋。
屋底你咱烦恼黑。
烦恼黑。
堂中我且燃灯烛。
以上王哲作品《渔父咏》共4首
