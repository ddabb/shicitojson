form=未知
tags=

社结金莲都不晓。
金盘献、七珠明了。
金陵河里知多少。
要现金光，
须得金匙搅。
牵过般密妙。
此句疑有脱误金风内，
好香笼罩。
金枝玉叶同成俏。
唤出金翁，
便做金鸡叫。
识得希夷方见妙。
自然是、无烦无恼。
妻男孙女长缭绕。
爱狱恩山，
把身躯紧缚抓。
苦要玲珑於已俏。
把慧刀、快磨频挑。
万斤铁索都碎了。
奉报刘公，
省悟我金鸡叫。
占得虚空呈俊俏。
玄中玄，
妙中绝绝妙。
自然五彩通灵照。
一颗明珠，
万道霞光罩。
净净清清，
冷冷晓晓。
昏昏默默，
冥冥窈窈。
森罗万象辉辉濯。
月里蟾鸣，
日里金鸡叫。
以上王哲作品《金鸡叫》共3首
