form=未知
tags=

叹彼人生，
百岁七旬已罕。
皆不悟、光阴似箭。
每日家，
只造恶，
何曾作善。
难劝。
酒色财气恋。
也兀底。
福谢身危，
忽尔年龄限满。
差小鬼、便来追唤。
当时间，
领拽到，
阎王前面。
憨汉。
和骨骰软软。
也兀底。
一斩红崖，
按阔狭、方能及丈。
横染架、细如＊杖。
在中间，
谁做下，
柴窝圆样。
被拉浪。
里面把龟儿放。
也兀底。
拟欲前行，
恐失脚、怎生敢向。
退后来、全无抵当。
谩摇头。
空摆尾，
万般惆怅。
转悒怏。
和壳＊儿软胀。
也兀底。
幼慕清闲，
长年间、便登道岸。
上高坡细搜修练。
遇明师，
授秘诀，
分开片段。
堪赞。
真性灵灿灿。
也兀底。
功行只全，
占逍遥、出尘看玩。
睹长天、化成仙观。
向云中，
有一个，
青童来叫唤。
风汉。
凡骨骰换换。
昨遇饥年，
为甚累增劝教。
怎奈向、人人忒＊。
越贪心，
生狠妒，
百端奸巧。
计较。
骋风流卖俏，
也兀底。
忽尔临头，
却被阎王来到。
问罪过、讳无谈矫。
当时间，
令小鬼，
将业镜前照。
失尿。
和骨骸软了。
也兀底以上王哲作品《换骨骰》共4首
