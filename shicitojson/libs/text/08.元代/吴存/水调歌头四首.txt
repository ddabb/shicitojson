form=词
tags=

兵卫森画戟，
＊盖映朱幡。
平分一郡风月，
家世旧衣冠。
数日春风着物，
一夜秋霜满野，
六月宛陵寒。
只有双溪水，
照见寸心丹。
公好似，
片云起，
敬亭山。
悠悠漾漾，
等闲飞去又飞还。
笑问无心出岫，
何似从龙天上，
为雨遍人寰。
输与敬亭老，
趺坐静中看。
尺一九霄下，
华发起江湖。
西风吹我衣袂，
八月过三吴。
十五西湖月色，
十八海门潮势，
此景世间无。
收入砚蜍滴，
供我笔头枯。
七十幅，
五千字，
日方晡。
贝宫天网下罩，
何患有遗珠。
用我玉堂金马，
不用清泉白石，
真宰自乘除。
长啸吴山顶，
天阔雁行疏。
欲问长生药，
句漏有丹砂。
只今医国妙手，
还属葛仙家。
出入圣神工巧，
操纵温凉寒热，
功用妙无涯。
谈笑起沉痼，
阖郡万人夸。
又何必，
神楼散，
紫荷车。
火攻更是上策，
一灼补千瑕。
使子声流梁楚，
使子名齐和缓，
当代更谁加。
金帛何足报，
吾笔解生花。
昨梦骑白凤，
身到玉皇家。
晴开阊阖荡荡，
白昼舞天葩。
堂上圭陈璧委，
堂下鹭班鹄侍，
整整复斜斜。
一笑未曾有，
两眼眩光华。
朝来见，
庭中树，
玉槎＊。
马头怜我飞絮，
行色渺天涯。
想见燕山高处，
此际飘花如席，
万帐拥＊车。
谁信百花上，
江左有梅花。
以上吴存作品《水调歌头》共4首
