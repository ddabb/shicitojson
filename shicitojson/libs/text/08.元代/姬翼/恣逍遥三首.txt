form=未知
tags=

图名图利，
争人竞我。
开眼后、一场＊＊。
谁高谁下，
谁强谁弱。
阎老子、一般笼里。
事事俱休，
般般打破。
无拘管、住行坐卧。
风前月下，
水边岩左。
且由俺、快活则个。
野服黄冠，
芒鞋梨杖。
无拘系、水云来往。
行歌立舞，
玄谈清唱。
也不论、王侯高尚。
性月圆明，
神珠晃朗。
周沙界、响无遮障。
逍遥自在，
优游偃仰。
人间事、任他劳攘。
昨日婴孩，
今朝老大。
百年间、电光石火。
筋联骨肉，
皮毛缠里。
酩子里、认来是我。
竞气忘形，
贪财引祸。
到头待、做个什么。
回头认取，
本来真个。
这疑团、一时打破。
以上姬翼作品《恣逍遥》共3首
