form=词
tags=

出离苦海，
须要明修炼。
渐渐灭尘情，
默默神功斡旋。
虚无造化，
丹鼎紫芝香，
金花结，
玉泉流，
全体神光满。
千灾不染，
万病都消散。
七窍总冲和，
八脉飞升内院。
九宫十地，
六贼杳无形，
三光显，
二童传，
一性都城吾辈，
办道休生退。
百行勿相违，
常体三光不昧。
天玄地妙，
真慧撮灵明，
亲益友，
论长生，
此理应无赛。
太平逸乐，
亘古真无坏。
一粒化生珠，
两道光明作对。
人天法界，
随处＊心香，
超造化，
越娑婆，
稳赴青山渌水，
独我为生计。
百病总消除，
一性圆明不讳。
丹成果满，
都会玉虚坛，
观自在，
乐逍遥，
别有神仙位。
公还猛悟，
万事俱抛弃。
细细数前程，
速速超离浊世。
结成仙眷，
积累大功深，
通妙理，
脱凡笼，
永永清心静坐，
自是天加护。
处处鬼神钦，
复感仙贤救助。
善星罗罩，
黑部绝尸各，
常快乐，
永安闲，
千载成遭遇。
心香不断，
丹恳重敷露。
目下显嘉祥，
贵子贤孙云聚。
若还回首，
别有好生涯，
清养浩，
静颐神，
决得欲通微妙，
听取些儿活。
性定乃神留，
一颗圆明运化。
灵宫起火，
深鼎玉泉流，
喷紫焰，
辊金丹，
表里光明射。
银河灌顶，
满面天风洒。
空外走蟾轮，
摆弄周天八卦。
双关撞过，
真性达穹苍，
忘世梦，
出阴阳，
自在以上王处一作品《蓦山溪》共5首
