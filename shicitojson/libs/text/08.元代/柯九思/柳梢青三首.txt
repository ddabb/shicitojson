form=词
tags=

懊恨春初，
飘零月下，
轻离轻隔。
重酝舒柳眼，
羞人曾识。
已堪索笑寻檐，
早准备、怜怜惜惜。
莫是溪桥，
才先开却，
试驰金勒。
姑射论量。
渐消冰雪，
重试新妆。
欲吐芳心，
还羞素脸，
犹吝清香。
此情到底难藏。
悄默默、相思寸肠。
月转更深，
凌寒等待，
更倚西廓。
琼散残枝。
点窗款款，
度竹迟迟。
欲诉芳情，
曲中曾听，
画里重披。
春移别树相期，
渐老去、何须苦悲。
人日酣春，
脸霞清晓，
复记当时。
当年风致，
勉强续貂，
以贻好事。
丹邱柯九思书於云客阁，
至正元年冬十有一月日南至也。
以上四首和词并见郁氏书画跋记卷一。
以上柯九思作品《柳梢青》共3首
