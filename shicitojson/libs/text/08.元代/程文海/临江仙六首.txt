form=词
tags=

海北天南千万里，
绣衣霄汉乘骢。
飞来黄鹤喜相逢。
清霜鹦鹉月，
寒食牡丹风。
仙阙晓班催玉笋，
马蹄还上春空。
江头官柳得春浓。
不如江汉水，
万折与俱东。
海鹤松间襟韵，
梅花雪后精神。
皇家蓍蔡老元臣。
彝常千载事，
品物四时春。
人道聪山毓秀，
秀如嵩岳生申。
寿身寿国寿斯文。
三阶明紫极，
卷起黄庭听寿曲，
蒙斋可贺绵绵。
安排机会实关天。
生辰今日是，
新命此时传。
宣室曾闻前席语，
伟哉龙象初筵。
斜飞取势玉堂仙。
太平迟公等，
大拜是今年。
六月泺阳天似水，
月弓初上新弦。
一篇来寿我同年。
帝京贤牧守，
人世妙神仙。
年甲偶同人却别，
我今早已华颠。
羡君福禄正如川。
印章金磊磊，
阶树玉娟娟。
千岁苍虬成玉树。
江南江北孤芳。
平生何处最闻香。
五更江上路，
几度月中霜。
休笑梅兄今老大，
年年青子双双。
风流消得唤鸳鸯。
和羹真个也，
莫忘水云乡。
永日绿阴庭院静，
最怜紫燕翩翩。
旧巢已堕不堪粘。
主人情爱重，
亲手卷珠帘。
恰则五龙同浴佛，
崧高又报生贤。
殷勤深意请谁传。
呢喃如对语，
富贵出长年。
以上程文海作品《临江仙》共6首
