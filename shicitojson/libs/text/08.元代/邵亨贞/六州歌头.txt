form=词
tags=

雨中望粼墙桃花，
殆欲零落，
感人事之不齐，
欢芳时之易失，
信笔纪述，
斐然成章。
桓司马谓树独如此，
人何以堪，
今乃信之矣刘郎老去，
孤负几东风。
思前度，
玄都观，
旧游踪。
怕重逢。
新种桃千树，
花如锦，
应＊我容颜改，
浑不比、向时红。
我亦无情久矣，
繁华梦、过眼成空。
纵而今再见，
何似锦城中。
往事匆匆。
任萍蓬。
忆欢娱地，
经行处，
秦楼畔，
灞桥东。
春冉冉，
花可可，
雾蒙蒙。
水溶溶。
几度题歌扇，
欹醉帽，
绕芳丛。
时序改，
人面隔，
鬓霜浓。
别有武陵溪上，
秦人在、仙路犹通。
待前村浪暖，
鼓楫问渔翁。
此兴谁同。

