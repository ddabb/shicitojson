form=词
tags=

萼绿仙人，
孤山雪后相逢处。
旧时村路。
璨璨琅＊树。
玉出蓝田，
不受纤尘＊。
长怀古。
罗浮风度。
梦逐幺禽去。
荒草寒烟，
几年不到新安路。
旧时行处。
流水迷官渡。
万里风埃，
掇送流年度。
伤迟暮。
东驰西骛。
俯仰成今古。
极目平芜，
渚寒烟暝秋波远。
凫莺散乱。
黯黯天涯晚。
蟹壮莼香，
村瓮家家满。
频相见。
幽怀共展。
翦烛巴山馆。
两鬓秋风，
掩关坐听黄昏雨。
灯前自语。
世乱甘清苦。
蔓草愁烟，
荒却东陵圃。
归期阻。
荆榛满路。
投老知何处。
莫倚高楼，
太湖西畔青山近。
雁边云暝。
目力随天尽。
落日平芜，
点点余烽烬。
西风紧。
乱沙成阵。
故恼双蓬鬓。
扰扰行藏，
百年世事悲歌里。
欢娱有几。
不倦青＊敝。
昨夜东风，
暖透鸳鸯被。
春归未。
故园山水。
青眼何曾昧。
以上邵亨贞作品《点绛唇》共6首
