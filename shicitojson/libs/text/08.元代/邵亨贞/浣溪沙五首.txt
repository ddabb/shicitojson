form=词
tags=

残雪楼台试晚晴。
锁香帘幕酿微酲。
浅寒灯市有人行。
别院金刀裁白＊，
谁家银烛度瑶筝。
早春天气已关情。
金碧围屏小博山。
锦笼鹦鹉旧雕阑。
黄金杨柳弄轻寒。
翠帐半垂鸳结带，
朱门双掩＊连环。
东风犹锁黛眉弯。
乱后无诗做好春。
春光却又恼诗人。
溪头举目暗伤神。
杨柳官桥人迹绝，
杏花歌馆烧痕新。
相期何处避兵尘。
折得幽花见似人。
沉吟无语不胜春。
采香径里＊生尘。
浓绿正迷湘北渚，
＊红不入宋东邻。
一春幽恨几回新。
竹槛云＊古画图。
烟堤花＊小蓬壶。
画长人静鸟相呼。
玄璧光浮铜雀研，
紫绵香冷博山炉。
半欹高枕当人扶。
以上邵亨贞作品《浣溪沙》共5首
