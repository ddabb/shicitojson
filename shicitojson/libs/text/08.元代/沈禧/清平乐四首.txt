form=词
tags=

芳滋上苑。
此际光风转。
刻玉攒金花宛宛。
肯共蒿莱相溷。
甘于深谷潜藏。
无言独抱幽香。
江海久无骚客，
为谁犹待新霜。
平湖渺渺。
一叶扁舟小。
荡漾不须频举棹。
观尽云山多少。
问渠乐意如何。
平生惯识烟波。
载却月明归去，
数声＊乃清歌。
秋蟾澄皎。
影落波心小。
三万六千何渺渺。
倒浸玉京瑶岛。
＊娥笑倚栏干。
素鸾飞处光寒。
唤起谪仙同玩，
浩歌激碎狂澜。
烟波深处。
占断溪山趣。
逢着忘机闲伴侣。
旋斫锦鳞烹煮。
隔船相唤相呼。
瓮头酒尽须沽。
醉后都忘尔汝。
生来不识荣枯。
以上沈禧作品《清平乐》共4首
