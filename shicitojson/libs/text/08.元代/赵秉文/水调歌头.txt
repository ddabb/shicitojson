form=词
tags=

四明有狂客，
呼我谪仙人。
俗缘千劫不尽，
回首落红尘。
我欲骑鲸归去，
只恐神仙官府，
嫌我醉时真。
笑拍群仙手，
几度梦中身。
倚长松，
聊拂石，
坐看云。
忽然黑霓落手，
醉舞紫毫春。
寄语沧浪流水，
曾识闲闲居士，
好为濯冠巾。
却返天台去，
华发散麒麟。
尘遮断来时路，
不到蓬山五百年。
其后玉龟山人云，
子前身赤城子也。
予因以诗记之云，
玉龟山下古仙真。
许我天台一化身。
拟折玉莲骑白鹤，
他年沧海看扬尘。
吾友赵礼部庭玉说，
丹阳子谓予再世苏子美也，
赤城子则吾岂敢，
若子美则庶几焉。
尚愧辞翰微不及耳，
因作此以寄意焉。

