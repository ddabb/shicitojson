form=词
tags=

别墅寒梅方入梦，
多君来报花期。
野塘流水小桥西。
南枝香烂漫，
却恨赏音稀。
正有玉堂人最爱，
垂垂两鬓如丝。
和羹心事未应迟。
金尊重醉倒，
且莫晚风吹。
天一云衣无定态，
眼中时事休惊。
年来钟鼎到书生。
一麾仍出守，
五马看专城。
千古金陵佳丽地，
中郎素有先声。
一江春浪暮烟平。
此身眠食外，
万事总虚名。
柱石中朝黄阁相，
河山千古南州。
多君谈笑觅封侯。
朱轮＊＊盖，
锦带佩吴钩。
满府治声歌五＊，
稍稍俊气横秋。
今年寿席更风流。
青云新甲第，
一笑醉金瓯。
昨日举杯亲饯别，
六人吟啸呵呵。
今朝丹＊＊城阿。
一棺零落恨，
都付逝川波。
万事转头真是梦，
两轮来往如梭。
人生百岁合如何。
放开眉上锁，
得酒且高歌。
以上王恽作品《临江仙》共4首
