form=词
tags=

越山征路杳。
东南淡淡，
长空飞鸟。
俪影同翻，
明月一枝乌远。
共道有心避事，
甚未若、从渠相调。
君莫笑。
南楼苦要，
胡床舒啸。
空扰。
画里江山，
总轮与风流，
眼中年少。
也学凝儿，
官事几时能了。
一曲骊歌未动，
还梦到、三山晴照。
江月晓。
莫为赏音稀少。
生也。
孙登者，
为足下与诸君也。
二子者，
为西溪春山两忘年友也。
后一阕将行即事，
曰三山者，
福城中山也。
岁梦者，
为不肖拜命前后，
凡梦三至其处。
曰赏音不少者，
为彼中宋吏部陈菊圃者甚众，
故云。
二篇自觉语硬音凡，
固非乐府正体，
望吾子取其直书，
可也浙江江路杳。
苍茫自叹，
南飞鸟鸟。
故国回头，
梦里青山吟绕。
手把一麾南去，
道不比、八州常调。
君莫笑。
南楼苦要，
胡床舒啸。
休扰。
归去扁舟，
若比似陶朱，
尚犹年少。
飞泳虽殊，
友义固应明了。
拟览九江秀色，
谁凄断、关河残照。
霜月晓。
去去眼中人少。
竹林幽思杳。
栖迟自叹，
离群孤岛。
万里云翔，
海树去相依＊。
邻笛一声唤起，
忆共听、朱丝雅调。
还自笑。
当年已愧，
孙登清啸。
清扰。
回首分飞，
怅落落相期，
望高崧少。
会鲜离多，
经世又谁曾了。
二子况成陈迹，
落月满、屋梁空照。
庭户晓。
得意眼中人少。
以上王恽作品《玉漏迟》共3首
