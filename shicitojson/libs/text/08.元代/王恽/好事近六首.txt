form=词
tags=

斗柄转春城，
向暖小桃开彻。
不似今年正月，
过深冬时节。
故将新巧发阴机，
春事未容说。
且就驱云风帚，
埽西山晴雪。
宫殿曲江头，
漠漠轻阴开彻。
花柳都城三月，
正禁烟时节。
阿鸣＊＊玉泉游，
故老向人说。
一片春风箫鼓，
荡黎花香雪。
华发一衰翁，
世事眼中看彻。
只为年来薄宦，
负东山高节。
冥冥神理到无凭，
此外更何说。
安得百壶春酒，
埽羁愁如雪。
南北两云门，
竹圃稻畦如画。
罢亚黄云万顷，
自长渠飞洒。
太行钟秀尽三乡，
形胜＊高下。
笑我年来用舍，
似田间秧马。
石鼎＊松风，
茗饮老来多怯。
唤起雪堂清兴，
＊鹧斑金屑。
橘中有乐胜商山，
香味不容说。
觉我胸中＊磊，
被春江澄彻。
轩锁碧玲珑，
好雨初晴三月。
放出暖烟迟日，
醉风檐香雪。
一尊吟远洗妆看，
玉笛笑吹裂。
留待夜深庭院，
伴素娥清绝。
以上王恽作品《好事近》共6首
