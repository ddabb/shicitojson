form=词
tags=

补＊功深浴凤池。
好贤人道似缁衣。
佩声清音见委蛇。
千岁寿祺阴有积，
两宫恩＊古来稀。
东山歌酒乐时熙。
翠竹连村白沙。
小＊回抱一川斜。
旋开幽沼听鸣蛙。
樵客局边惊橘乐，
黄尘门外任蜂衙。
树头山色晚来佳。
风柳婆娑半亩阴。
两枝巧与道相邻。
树头幽鸟似知音。
马上行人思困睡，
天边赤日欲流金。
解鞍休惜濯烦襟。
红翠丛中样度新。
桃花扇影驻行云。
隋唐嘉话阅来真。
一片锦帆浮汴水，
两京花柳风尘。
彩声会动凤城春。
蓟北分携已六年。
秋风淇上又离筵。
一尊情话重留连。
内史调兵惟汉相，
春潭通漕笑韦坚。
＊云抛翠上吟鞭。
矍铄当年汉伏波。
紫微垣外待＊戈。
笑骑天＊下天河。
华发雅宜麟阁画，
春风先送武城歌。
朱颜休惜卷金荷。
老雨长河壮怒涛。
客亭夜久听喧号。
平明两＊渺江皋。
沙尾没来渔箔短，
危墙看处客帆高。
斜阳汀草乱青袍。
六合澄清到一家。
＊＊文物望中华。
未容诗礼养兰芽。
松柏后＊有待，
＊璋涵润本无瑕。
诰恩行堕五云花。
露榻风帘烛影摇。
故人留话慰萧条。
徘徊花月可怜宵。
天淡有云空漠漠，
月明无雨更＊＊。
洞天归路踏琼瑶。
旅馆灯青夜色曛。
据床谈剧作春温。
胸中云梦入雄吞。
清议素高乌府月，
秋霜低厌涨江云。
吴山山下惜轻分。
绿树连村际碧山。
春风吹水涨黄湾。
沙汀苹满钓舟间。
薄宦崎岖清议里，
风烟吞吐画图间。
夕阳明处鸟飞还。
满意苕华照乐棚。
绿云红＊逐春生。
卷帘一顾未忘情。
丝竹东山如有约，
烟花南部旧知名。
秋风吹醒惜离声。
梅点冰梢＊蒂凝。
兰芽珠树＊鲜明。
团奕香火此时情。
避世远惭金马客，
现山人道老人星。
雪边岩桧尽青青。
朋＊华簪醉未沾。
主人张乐见厌厌。
一声银甲裂霜缣。
涧水咽冰翻陇怨，
将军出塞忆蒙恬。
碧桃花底玉笙＊。
青鸟西传燕尔期。
乘龙喜气见修眉。
芳＊浓似去年时。
禁脔名香天盼重，
玉台春暖镜鸾栖。
人生乐处是新知。
十载相期紫禁游。
一官谁想客西州。
春风闲倚仲宣楼。
四海论交真益友，
一年好处是中秋。
寿波无惜卷金瓯。
十载烟花紫紫游。
嘉谟曾补翠云裘。
归来尤荷宠光优。
画戟清香高北里，
虎符金节照南州。
寿波无惜卷吟瓯。
隋末唐初与汉亡。
干戈此际最抢攘。
一时人物尽鹰扬。
褒鄂有灵毛发动，
曹刘无敌简书光。
争教含泣到分香。
雨点鸣铙裂竹声。
并随牙板一时停。
词源都作建瓴倾。
白羽挥开诸葛阵，
苍涛翻动＊王陵。
低空知有彩云横。
雨势苍山共一云。
雨声作气张三军。
秋风亭下叶缤纷。
官事何忧严限促，
天心不负老农勤。
夜窗孤客尽先闻。
月色都输此夜看。
人心偏处即多悭。
碧云吹恨满瑶天。
尽着冰壶凉世界，
故将阴巧妒婵娟。
桂香和露温幽弹。
珍品无多百和浓。
露沾婆律湿兰丛。
喜分新供到南丰。
螺甲未融金雀饼，
芳菲已梦碧湘宫。
宝猊先障绣帘风。
纸帐梅花夜色清。
行云香湿堕银屏。
惜花人老若为情。
对酒当歌须适意，
凌烟图象是虚名。
千年编简几人青。
以上王恽作品《浣溪沙》共23首
