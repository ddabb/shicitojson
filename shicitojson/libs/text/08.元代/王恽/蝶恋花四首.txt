form=词
tags=

今岁寻芳春已误。
一粒丹砂，
不到来禽树。
满意红芳春也妒。
长条簇满珍禽羽。
花道无情应有素。
似惜金尊，
一醉珠帘暮。
春自还来花自故。
经世此心谁尽了。
欲画麒麟，
功业何由到。
白发满头青镜晓。
花开花落人空老。
适意杯盘从草草。
甘坐清贫，
方驾郊和岛。
最爱新诗情致好。
绿暗兰皋春雨暮。
露＊风吹，
馥馥香如雾。
一曲清歌花解语。
落红羞满沙头路。
锦瑟华年谁与度。
夜月珠帘，
肠断春风句。
我自兴来聊一顾。
淇水当年麟凤渚。
回首飞翔，
落落风云举。
三叠阳关回首处。
渭城柳色朝来雨。
今夕何年天所与。
白发归来，
一笑同歌舞。
醉里相将寻杖履。
以上王恽作品《蝶恋花》共4首
