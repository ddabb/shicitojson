form=词
tags=

＊＊清流浅见沙。
沙边翠竹野人家。
野人延客不堪夸。
旋扫太初岩顶雪，
细烹阳羡贡余茶。
古铜瓶子蜡梅花。
拂旦恩麻下玉墀。
六朝元老万人知。
知公福庆世间稀。
年过太公渔渭日，
官如郑武相周时。
一行金带五男儿。
共说莲花似六郎。
后来魏紫冠群芳。
多情恨不一时香。
也甚春风闲着意，
许教国色嫁横塘。
海枯石烂两鸳鸯。
世事恒河水内沙。
乾忙谁遣强离家。
如今老也不矜夸。
检得闲书能引睡，
暖来薄酒胜煎茶。
一江风月四时花。
以上刘敏中作品《浣溪沙》共4首
