form=词
tags=

钓雪亭空人老矣。
短笛春风，
来往鱼童喜。
白石叽头青镜里。
一篙香暖桐花水。
波面白虹收不起。
两两沙鸥，
逐逐残凉尾。
都羡酒边鲈脍美。
两袖刚风凌倒景。
小磴松声，
独上招提境。
碧水流云三百顷。
白龙飞过青天影。
折脚铛中留苦茗。
野菊生花，
犹记丹砂井。
吹罢玉箫山月冷。
冉冉轻云随杖屦。
重叠岚光，
花暗蒙蒙雨。
大耳胡僧同笑语。
苍苔石上松阴古。
亭角玉龙泉两股。
隔水招提，
依约闻钟鼓。
浴罢行吟披白羽。
寺下苍山蹲玉几。
两两髯龙，
涧底＊云起。
矮屋低垣祠短李。
旧题名胜今余几。
驳石阑干曾遍倚。
出没烟芜，
见客青鼋喜。
隐隐蕉花修竹里。
塔拥平山银瓮小。
老衲殷勤，
说与游人道。
劫火残灰填翠沼。
断阶花隐双龙爪。
藤压荒篱蟠桧老。
井塌青苔，
满地棘针草。
＊＊悲风生木杪。
以上张可久作品《凤栖梧》共5首
