form=词
tags=

春方北度。
又送秋南去。
万里长空风雨路。
谁汝冥鸿知处。
朝朝旧所窥鱼。
由渠水宿林居。
为问江湖苦乐，
汝于白鹭何如。
菲菲香雪。
更照溶溶月。
管被司花嫌太洁。
故遗啼鹃溅血。
方舒笑脸迎丹。
两声深院珊珊。
有底春愁未诉，
向人红泪阑干。
南阳昔岁。
此日悬弧记。
不料长沙今款避。
红袖青轩负醉。
横阙直＊西东。
飘残万紫千红。
不是茶＊喷雪，
争些闲春风。
水仙装束。
风致清逾淑。
春竟枝头添萼绿。
要与梅花仲叔。
生红从此羞颜。
甘同桃李漫山。
不是冥鸿过尽，
情教衔子荆蛮。
以上姚燧作品《清平乐》共4首
