form=词
tags=

上无三瓦舍，
下没一犁田。
水云真活计、且随缘。
街前展手，
化个有缘前。
独步归来晚，
万里晴空，
卧听虎啸啼猿。
趣闲闲、真乐无边。
一＊滚灵泉。
鼎中真火降、永凝铅。
虎龙蟠绕，
真秀结根源。
默默无为坐，
独守孤峰，
一轮明月流灭。
因师超苦海，
舍俗探幽玄。
顿居欢喜地、认贫闲。
是非人我，
岂论与愚贤。
步步清凉路，
信任遨游，
兀谁知恁恬然。
也无心、远望神仙。
到了分随缘。
尧年丰岁稔、谢皇天。
水云活计，
只觅一文钱。
损损闲闲趣，
寂寞无为，
任他岁月绵绵。
重阳佳节至，
云水寄天涯。
玄朋邀共饮、赏黄花。
特临雅会，
南望翠烟霞。
极目岚光里，
隐约依稀，
瑞云深处仙家。
任陶陶、畅饮喧哗，
觥泛笑擎夸。
樽前唯对酒、喜何加。
浮金潋滟，
默默采灵葩。
饮罢还重劝，
不醉无归，
月明初上窗纱。
以上谭处端作品《满路花》共3首
