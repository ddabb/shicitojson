form=词
tags=

尘寰财色苦相萦。
着爱浮华役此身。
好悟灵源一点真。
绝贪嗔。
便是从初得得便风流。
降伏龟蛇住定州。
千日丹成永永收。
好因由。
自在茫茫苦海两无边。
无限迷鱼□黑渊。
我掷金钩钓有缘。
线儿牵。
引上神舟稳驾出沉流。
明月辉辉命自周。
两个先生暗点头。
有来由。
万劫无无无有有无无。
悟得无无便不愚。
日月年时损壮粗。
见元初。
万道心中无事气神和。
不觉欣欣言语多。
剑用道钢磨更磨。
害风哥。
割了修行谁会把心降。
赤凤驱将饮碧江。
调引婴娇笑舞双。
剔银。
物物以上谭处端作品《忆王孙》共7首
