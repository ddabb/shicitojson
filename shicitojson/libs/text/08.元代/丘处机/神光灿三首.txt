form=未知
tags=

悲欢绝念，
视听忘怀，
从初号曰希夷。
不晓根源，
刚强说是谈非。
百般拈花摘叶，
谩徒劳、使尽心机。
这些事，
算人人易悟，
个个难依。
不在唇枪舌剑，
人前＊、惺惺广学多知。
上士无争，
只要返朴除疑。
冥冥放开四大，
把尘劳、一旦纷飞。
认得后，
管教贤、拍手笑归。
推穷三教，
诱化群生，
皆令上合天为。
慕道修真，
行住坐卧归依。
先须保身洁净，
内常怀、悯物慈悲。
挫刚锐，
乃初心作用，
下手根基。
款款磨砻情性，
除贪爱、时时剪拂愚迷。
福慧双全，
开悟自入希夷。
灵台内思不疚，
任纵横、出处何疑。
彻头了，
尽虚空、裁断是非。
修真门户，
大道家风，
长春境界无边。
秀气盈盈，
闲里别有壶天。
天中自然快乐，
运三光、日月周旋。
忘伎巧，
任淳风坦坦，
圣道平平。
一念还乡寂处，
三宫罩、清灵万派归源。
浩浩神光，
来去透骨绵绵。
行人顿除造作，
待功成、指日登仙。
未行者。
向词中、明取一言。
以上丘处机作品《神光灿》共3首
