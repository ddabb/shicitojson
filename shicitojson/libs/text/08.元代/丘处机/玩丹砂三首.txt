form=未知
tags=

剑树刀山雪刃横。
千磨百拷死还生。
哀声流血苦难登。
针刺著身犹害痛，
钢＊夸性莫非疼。
如何淫放不修行。
仙院深沉古柏青。
森森寒影拂苔轻。
萧条终日爽人情。
洞冷不知门外暑，
心闲唯觉腹中清。
绕身浑似积冰凌。
云水飘飘物外吟。
醍醐默默醉中斟。
神仙活计道人心。
容易肯争三寸气，
寻常不贮一文金。
清贫柔弱祸难侵。
以上丘处机作品《玩丹砂》共3首
