form=未知
tags=

风定云初敛，
潮平浪亦安。
闲挥轻棹带蓑竿。
垂钓近江干。
湛湛碧天如水。
那更月明风细。
奈何鱼鳖不吞钩。
独立蓼花洲。
日日迷花酒，
朝朝竞气财。
偶然命尽掩泉台。
郊外暴遗骸。
任使砖敲棒打。
不似从来尖傻。
劝人早悟此因由。
物外做真修。
颜貌胡妆点，
形骸旋合攒。
＊跄扭捏恁多端。
争信被人般。
由自摇头弄影。
日日当场驰骋。
一朝线断罢抽牵。
方悟假因缘。
紫陌忧危客，
红尘名利家。
区区终日谩咨嗟。
无计伴烟霞。
傥悟浮生梦短。
咫尺蓬莱仙馆。
饥餐渴饮困时眠。
馀事总无牵。
以上王丹桂作品《金鼎一溪云》共4首
