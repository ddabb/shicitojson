form=词
tags=

瑞云深处是仙家。
高枕卧烟霞。
调引个中物象，
玉兔配乌鸦。
甘淡素，
弃轻纱。
远浮华。
身崇三教，
心敬三光，
头戴三花。
寿高由是耽家。
斜日对馀霞。
不觉尽成皓鬓，
难得再如鸦。
牙渐朽，
眼蒙纱。
少光华。
残年何异，
雨打衰桐，
风撼狂花。
重阳嘉节兴尤深。
胜赏一登临。
天阔水清山秀，
霜叶坠疏林。
增雅趣，
助微吟。
息尘襟。
壶觞满泛，
清韵重弹，
谁是知音。
重阳又早一年期。
景物正凄凄。
凭高畅情凝望  ，
极目彻天涯。
秋日短，
塞天低。
雁南风。
诗题红叶，
酒泛黄花，
不醉无归。
以上王丹桂作品《诉衷情》共4首
