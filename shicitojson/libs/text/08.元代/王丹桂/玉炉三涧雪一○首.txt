form=未知
tags=

罢论古人公案，
且呈自己门风。
三更三点扣斋钟。
便是予家妙用。
湛湛空花形象，
澄澄水月仪容。
两番消息一番同。
看你如何拈弄。
策杖水云游历，
一身到处为家。
洞天高卧养丹砂。
茅屋柴篱入画。
收拾黄芽白雪，
合和玉液金茶。
就中甘味不须夸。
夺个仙魁无价。
大道岂分贵贱，
人人个个圆成。
休教方寸万缘生。
念念常归清静。
达了这番消息，
不须屈体劳形。
灵台皎洁胜冰轮。
照破无明种性。
大非为坚固，
今迷执居家。
还悟得紫灵砂。
弃琴棋书画。
载殷勤锻炼，
中养就名花。
今知味岂须夸。
日功成无价。
即悟出家学道，
须凭一志坚坚。
假饶心上起诸缘。
全在殷勤锻炼。
处真莫生异见，
利他损己为先。
内功外行两双全。
得赴瑶池琼筵。
一等求真慕道，
令人堪叹堪邻。
远荤止酒戒腥膻。
做就出家行遣。
静处闭眉合眼，
人前说道谈禅。
些儿触著早生烟。
错了从来知见。
鱼在迷津苦海，
随波逐浪漂游。
闲抛香饵下纶钩。
一钓俄然回首。
也是宿缘深重，
一齐万事都休。
前途何处是程头。
作个群仙领袖。
欲觅修行捷路，
无令马劣猿颠。
头头物外绝萦牵。
问甚龟蛇相缠。
常使灵台莹莹，
自然真息绵绵。
个中仙子貌婵娟。
便是本来头面。
欲要超离苦海，
先须割爱忘情。
从来坑堑划教平。
不入荒凉斜径。
幻景浮华识破，
疑心妄念休生。
潇潇洒洒向前行。
步步蓬莱有准。
祖道将何言说，
正宗著甚谈论。
摇唇调吻早差分。
背了诸仙心印。
似此难为举向，
不辞略与开陈。
头头物物露全身。
言下要君承认。
以上王丹桂作品《玉炉三涧雪》共10首
