form=未知
tags=

得真闲，
投真趣，
傲萍蓬。
任运命、否塞亨通。
生涯寂淡，
二十年罢倒金钟。
头头返照，
破昏蒙、灵鉴非铜。
或游戏，
红尘境，
或栖隐，
碧岩松。
掌谭马、遗范馀风。
驱驰造化，
自然交媾虎和龙。
上清仙举，
要争魁弃浮荣，
忘羁绊，
胜秋蓬。
乐天命、所遇皆通。
随缘一饱，
算来奚用禄千钟。
甘闲守拙，
捱清贫、岂顾顽铜。
陪霞友，
邀风月，
临溪石，
对岩松。
论坦然、出世家风。
烹金炼玉，
斡旋牝虎与玄龙。
而今重悟，
万缘空死生催，
轮回迫，
没休期。
向迷津、苦海争驰。
会逢圣代，
真仙垂教度群迷。
顿然唤觉，
梦浮生、疏远轻肥。
头如蓬，
面如垢，
情如醉，
貌如痴。
处闲闲、穷究幽微。
嘉祥得也，
料应尘世少人知。
灵风飘荡，
静乾坤以上王丹桂作品《上丹霄》共3首
