form=未知
tags=

罗庄一境。
曲水环山相掩映。
地秀人贤。
慕道崇真种善缘。
邀予至此。
供养殷勤心不止。
报德无方。
惟愿家家福寿昌。
全真妙道。
先把我人山放倒。
妙道全真。
决要收拾精气神。
功圆行满。
撇下皮囊都不管。
行满功圆。
朝拜丹阳师父前。
人非人是。
识破全然浑小事。
人是人非。
恰似春风耳畔吹。
真功真行。
意马心猿休内纵。
真行真功。
十二时中炼气冲。
无为清静。
虎绕龙蟠归大定。
清静无为。
子母和同出入随。
逍遥自在。
去去来来绝挂碍。
自在逍遥。
一任出林与市朝。
严凝天气。
万物深根而固蒂。
＊叶全开。
仙子移真下宝台。
松姿鹤质。
遣累斋心超众异。
为祝遐龄。
福寿同臻等芥城。
子林苗裔。
谈论清高超众异。
夙骨灵肌。
半貌堂堂出世奇。
身崇三教。
敬释尊儒行大道。
暗养仙胎。
行看白莲火里开。
以上王丹桂作品《金莲出玉华》共6首
