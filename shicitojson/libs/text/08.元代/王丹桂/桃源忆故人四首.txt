form=词
tags=

愁思俗态知多少。
萦绕谁能分晓。
方欲强追言笑。
翻复成忧恼。
春花秋月虽然好。
总被功名误了。
才见儿童年少。
又早容颜老。
来万事心头少。
隐任他昏晓。
兀但忘谈笑。
限谁愁恼。
闲愈觉冲和好。
后午前功了。
补衰颜重少。
检仙无老。
人生百岁诚稀少。
此事任谁明晓。
相见但开口笑。
管甚闲悲恼。
四时风月寻常好。
放下心肠便了。
虽是身难恒少。
到底须迟老。
桃源忆故人来少。
独占洞天清晓。
追想从前失笑。
谩惹闲萦恼。
琴书活计端然好。
一曲山堂了了。
保护胎仙常少。
永永依黄老。
以上王丹桂作品《桃源忆故人》共4首
